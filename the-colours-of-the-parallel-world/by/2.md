---
title: Спіс скарачэнняў і жарганізмаў
description: Кніга «Фарбы паралельнага свету» Міколы Дзядка. Глава 2. Спіс скарачэнняў і жарганізмаў
---

- ~~[Уступ](./1.md)~~
# [Спіс скарачэнняў і жарганізмаў](./2.md)
- [ШІЗА](./3.md)
- [Опер](./4.md)
- [Рэжым](./5.md)
- [Недатыкальныя ў турэмнай іерархіі](./6.md)
- [Пах](./7.md)
- [Бунт супраць боскай іерархіі ў старажытнагрэцкай міфалогіі](./8.md)
- [Божая кара](./9.md)
- [Бунт у каранціне](./10.md)
- [Маўглі](./11.md)
- [Адляцелыя](./12.md)
- [Чараўнік](./13.md)
- [Жыццё цудоўнае](./14.md)
- [Адкрыты ліст](./15.md)
- [Крайняя мера](./16.md)
- [Вызваленне](./17.md)
- [Заканчэнне](./18.md)

---

# БМ

Бяспечнае месца. Камера, звычайна ШІЗА ці ПКТ, дзе ўтрымліваюць асуджаных, якія не могуць утрымлівацца з агульнай масай зэкаў. Звычайна гэта тыя, што рабілі нейкія несамавітыя ўчынкі: кралі, не расплаціліся па доўгу і гэтак далей, але часта і ахвяры мянтоўскіх правакацый. Згодна з КВК, любы асуджаны можа быць пераведзены ў бяспечнае месца пасля пісьмовай просьбы.


# Баландзёр 

Супрацоўнік гаспадарчай абслугі, зэк, які разносіць ежу тым, хто сядзіць у камерах ШІЗА, ПКТ, крытай.

# Вертухай \(продольный\)

Турэмны наглядчык, кантралёр.

# Вязаныя

Асуджаныя, якія, прыбыўшы ў лагер, падпісалі паперу аб тым, што яны абавязуюцца «добра сябе паводзіць», не парушаць правілы і стаць на шлях выпраўлення. Падпісваюць 99 % арыштантаў.


# ДВП 

Дэпартамент выканання пакаранняў. Структура МУС, адказная за ўсе карныя ўстановы Беларусі.


# «Двушкі»

Цыгарэты сярэдняй цэнавай катэгорыі, напрыклад «Карона», «Мінск». Па лагерных расцэнках, два пачкі «двушак» — гэта адзін пачак сіняга «Вінстана».


# ДПНК 

Дзяжурны памочнік начальніка калоніі. 

Афіцэр, адказны за шэраг адміністрацыйных спраў у зоне: пасяленне ці вывад з ШІЗА, прыём этапаў, вывад на прамысловую зону і гэтак далей. Яшчэ яго называюць «ночной хозяин», паколькі ён цалкам кіруе калоніяй ноччу, калі адсутнічае начальнік калоніі.

# Заласуднік 

Зэк, які атрымаў часткай свайго тэрміну турэмны рэжым і накіраваўся адбываць яго проста з залы суда. Асуджаныя па асабліва цяжкіх артыкулах у шэрагу выпадкаў па прысудзе суда да пяці гадоў праводзяць у турэмнай камеры і толькі потым накіроўваюцца ў калонію \(арт. 57 КК\).


# Заўхоз 

Казёл, прызначаны адміністрацыяй для кантролю над зэкамі ў якой-небудзь сферы \(напрыклад, заўхоз каранціна, атрада, прамзоны\). Як правіла, гэта асуджаны з вялікім тэрмінам.

# ІЧУ

Ізалятар часовага ўтрымання. Месца, дзе вязень знаходзіцца ў стане падазронага да этапавання ў следчы ізалятар \(СІЗА\).


# Казлы \(козлы — в русских текстах\)

Асуджаныя, якія адкрыта супрацоўнічаюць з адміністрацыяй калоніі. У іх абавязкі ўваходзіць кіраваць іншымі зэкамі, трымаць іх у паслушэнстве, даносіць на іх мянтам і гэтак далей. Таксама «казламі» лічаць гаспадарчую абслугу турмы \(сантэхнікаў, электрыкаў, зэкаў, што працуюць на кухні\).


# Кармушка 

Фортка ў дзвярах камеры, праз якую арыштантам падаецца ежа і адбываецца большасць гутарак паміж арыштантам і адміністрацыяй.


# КВК

Крымінальна-выканаўчы кодэкс.


# Кешарка 

Месца захоўвання асабісты рэчаў арыштанта.

# Кліфт

Верхняе адзенне арыштанта. Афіцыйна называеца «куртка хэбэ».


# Конь 

Асуджаны, які выпаўняе ролю слугі ў іншых асуджаных за цыгарэты ці гарбату. Часта — у якасці адпрацоўкі картачнага доўгу.


# Крыса

Асуджаны, які краў у іншых асуджаных.


# Крытая 

Асобная турма ці яе корпус, якая выкарыстоўваецца для ўтрымання асуджаных, што рэгулярна парушалі рэжым у калоніях; выкарыстоўваецца таксама для прэсінгу «непажаданых» асуджаных: крымінальнікаў, якія адмаўляюцца падпарадкоўвацца мянтоўскім парадкам, палітычных вязняў, а таксама вязняў, што скардзяцца ў дзяржустановы на ўмовы ўтрымання. У «крытую» адпраўляюць на тэрмін да трох гадоў па рашэнні суда.


# Мойка 

Лязо ад бяспечнага станка для галення. Вельмі вострая палоска сталі прыкладна нуль цэлых пяць дзясятых на чатыры сантыметры.


# Певень \(обиженный, опущенный, гребень\) 

Ніжэйшая каста ў нефармальнай турэмнай іерархіі, «недатыкальны».


# ПК

«Папраўчая» калонія \(бяру слова «папраўчая» ў двукоссі, бо насамрэч гэтыя калоніі выконваюць не папраўчыя, а карныя мэты\), яна ж лагер.


# ПКТ 

Памяшканне камернага тыпу, камеры для парушальнікаў рэжыму ўнутры калоніі. Звычайна тая ж камера, што і ШІЗА, але ў ёй арыштанту дазволена болей асабістых рэчаў: лісты, кнігі, часопісы, большая колькасць адзення, пакупкі ў лагернай краме і гэтак далей. У ПКТ змяшчае начальнік калоніі на тэрмін да шасці месяцаў.


# Прадол

Турэмны калідор, па абодва бакі якога знаходзяцца камеры.


# ПУ 

«Папраўчая» ўстанова.


# ПУР

Правілы ўнутранага распарадку. Пастанова МУС, якая падрабязна пералічвае, што можна і чаго нельга рабіць арыштанту.


# Рэжымнікі 

Супрацоўнікі рэжымнага аддзела ПУ, сочаць за выкананнем зэкамі Правілаў унутранага распарадку, праводзяць вобыскі і гэтак далей.


# СІЗА 

Следчы ізалятар. Турма, у якой знаходзіцца вязень у стане абвінавачанага — да вынясення прысуду. Пасля вынясення прысуду вязень накіроўваецца адбываць тэрмін у калонію.


# Хата 

Камера.


# ШІЗА \(кіча\) 

Штрафны ізалятар. Камеры для парушальнікаў рэжыму ўнутры калоніі. У ёй забаронены ўсе асабістыя рэчы, адсутнічае матрац для сну, прагулкі. У ШІЗА змяшчае начальнік калоніі на тэрмін да дзесяці сутак.

# Шмон

Вобыск.


---

- ~~[Уступ](./1.md)~~
- ~~[Спіс скарачэнняў і жарганізмаў](./2.md)~~
# [ШІЗА](./3.md)
- [Опер](./4.md)
- [Рэжым](./5.md)
- [Недатыкальныя ў турэмнай іерархіі](./6.md)
- [Пах](./7.md)
- [Бунт супраць боскай іерархіі ў старажытнагрэцкай міфалогіі](./8.md)
- [Божая кара](./9.md)
- [Бунт у каранціне](./10.md)
- [Маўглі](./11.md)
- [Адляцелыя](./12.md)
- [Чараўнік](./13.md)
- [Жыццё цудоўнае](./14.md)
- [Адкрыты ліст](./15.md)
- [Крайняя мера](./16.md)
- [Вызваленне](./17.md)
- [Заканчэнне](./18.md)
